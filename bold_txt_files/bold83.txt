Dortmund fortsætter oprustningen med spillere fra Premier League. Først hentede man Jadon Sancho i Manchester United, og nu er det så Chelseas Ian Maatsen, som er blevet præsenteret i Dortmund. Det oplyser den tyske storklub på sin hjemmeside, hvor man oplyser om, at det er en lejeaftale frem til sommer. - Borussia Dortmund forsøgte ihærdigt at finde mig. Jeg har fulgt BVB og dets fans i lang tid og så endda med til Champions League-kampen i Manchester i efteråret 2022 for at se holdet live på banen. - Jeg er meget glad for, at det nu er faldet på plads med lejeaftale. Jeg lover, at jeg vil give alt for holdets succes, og jeg ser virkelig frem til den gule mur, siger Ian Maatsen til klubbens hjemmeside. Den 21-årige venstre back kan i samme ombæring glæde sig over en ny aftale med Chelsea. Han har fredag sat sin signatur på en ny kontrakt, som løber frem til sommeren 2026.