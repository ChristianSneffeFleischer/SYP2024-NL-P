Det har ikke været den bedste sæson for Demba Seck, og det tager Torino nu konsekvensen af. Serie A-klubben har nemlig valgt at udleje senegaleseren, hvor han nu skal tørne ud for Frosinone frem til slutningen på sæsonen. Det melder Frosinone på sin hjemmeside, hvor man desuden ikke oplyser om, hvorvidt der er en købsoption med i aftalen. I denne sæson er det blevet til ni kampe for Demba Seck, og kantspilleren har ikke formået at vise sine offensive kvaliteter frem, da det hverken er blevet til mål eller assists. 22-årige Demba Seck kom til Torino fra SPAL i starten af 2022. Han har kontrakt med klubben frem til sommeren 2025, så chancen for et gennembrud i Torino lever stadig.