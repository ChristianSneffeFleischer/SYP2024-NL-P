Jess Thorup sender endnu en offensivspiller på græs i Frankrig. Tidligere på måneden tog angriberen Irvin Cardona turen til Ligue 2-klubben, og nu følger Nathanael Mbuku trop. Den 21-årige fløjspiller er på et lejeophold sæsonen ud. Der er ingen købsklausul involveret. Mbuku er født i Frankrig, som han har repræsenteret på samtlige u-hold. Han har ligeledes været på kontrakt i Reims. For Augsburg er det kun blevet til fire minutters førsteholdsfodbold i sæsonen, og skridtet ned til Ligue 2 og mere spilletid virker derfor indlysende.