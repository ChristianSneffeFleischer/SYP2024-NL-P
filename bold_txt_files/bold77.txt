Werder Bremen har været en tur i Sydamerika for at få styrket bagkæden. Bundesliga-klubben har nemlig hentet Julian Malatini hos Defensa y Justicia og udstyret ham med en aftale. - Vi har hørt meget opmuntrende ting om Julian. Han er en høj forsvarsspiller med god råstyrke og god til at tackle. - Han har et stort potentiale, og jeg ser frem til at arbejde sammen med ham, siger cheftræner Ole Werner til klubbens hjemmeside. Aftalen har også skabt glæde hos Clemens Fritz, som er Head of first team football. Han vil dog give den 1,91 meter høje Malatini tid. - Julian er i Europa for første gang, så han skal først finde sig til rette i Bremen og i truppen. Nelson Valdez (U23-træner, red.) vil være der til at hjælpe ham med at finde sig til rette i Bremen og integrere sig på holdet. Werder Bremen oplyser ikke, hvor lang en aftale 22-årige Julian Malatini har fået sig.