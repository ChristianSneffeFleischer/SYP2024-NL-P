Galatasaray solgte tidligere på ugen Sacha Boey til Bayern München, som købte ham fri for knap 225 millioner danske kroner. Tyrkerne har derfor jagtet en erstatning for den franske back, og den er nu på plads. Fredag aften er Serge Aurier nemlig blevet præsenteret på en kontrakt, der køber frem til slutningen af sæsonen. Den 31-årige back kommer til fra Nottingham Forest, som han har repræsenteret siden september 2022. Han har udover Forest været forbi klubber som PSG, Tottenham og Villarreal.