Det blev til 18 kampe i Blackburn-trøjen for James Hills vedkommende. Den engelske midtstopper har nemlig fået ophævet sin lejeaftale med Championship-klubben med øjeblikkelig virkning, da Bournemouth vil have ham tilbage. Det skriver Bournemouth på sin hjemmeside. Hill var udlejet til Jon Dahl Tomasson og co. i denne sæson, hvor han startede inde i 14 ud af 21 kampe. Nu står der så Premier League på programmet, hvor han tidligere på sæsonen faktisk fik sin debut for Bournemouth. I alt har han spillet fem kampe for klubben. James Hill er fyldt 22 år denne onsdag. Han har kontrakt med Bournemouth frem til sommeren 2026.