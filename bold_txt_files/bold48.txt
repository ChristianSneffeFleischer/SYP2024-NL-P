Efter længere tids spekulationer er der nu endelig nyt om Manchester United Facundo Pellistri. Kantspilleren fra Uruguay har nemlig fået en lejeaftale på plads, så nu skal han til at vise sig frem i La Liga fra Granada. Det skriver United på sin hjemmeside.
Pellistri har tidligere været i spansk fodbold, da han flere gange har været udlejet til Alaves. I denne sæson er det blevet til 14 kampe for United for kantspilleren, som har leveret en enkelt assist. Pellistri er kun startet inde to gange i denne sæson for United, mens at han hele 12 gange har brugt kampen på bænken. Nu skal han så jagte succes i Granada. 22-årige Facundo Pellistri har kontrakt med Manchester United frem til sommeren 2025.