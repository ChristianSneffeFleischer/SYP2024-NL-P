Hellas Verona forstærker sig frem mod forårssæsonen. Tirsdag aften oplyser Serie A-klubben således på sin hjemmeside, at man har sikret sig to hollændere i form af Elayis Tavsan og Tijjani Noslin, der kommer til fra henholdsvis NEC Nijmegen og Fortuna Sittard i Æresdivisionen. Begge spillere optræder normalt på kanten og har i løbet af de seneste sæsoner scoret flittigt i deres respektive klubber. Hellas Verona har da også brug for spillere, der kan ramme målet. Efter 21 spillerunder har man blot formået at få netmaskerne til af blafre 19 gange, hvilket har resulteret i en 18. plads. Du kan se stillingen i Serie A lige her.