Fenerbahce er i færd med at bygge et slagkraftigt mandskab op med allerede etablerede navne som Fred, Michy Batshuayi, Dusan Tadic, Edin Dzeko og Leonardo Bonucci. De får nu selskab af bosniske Rade Krunic, som skifter til den tyrkiske storklub på en lejeaftale, der gælder den resterende del af sæsonen. Fenerbahce oplyser i den forbindelse, at man har sikret sig en købsoption på den 30-årige midtbanespiller. Krunic har været en del af AC Milan siden 2019 og står i skrivende stund noteret for 139 optrædener for italienerne. Desuden har han optrådt 32 gange på det bosniske landshold. 