Marquinhos er tilbage i Arsenal. Den 20-årige brasilianer har nemlig forladt FC Nantes, hvor han har været udlejet til siden starten af sæsonen. Dermed har Mikel Arteta fået forstærket sin offensiv med en 'ny' højre kant, som dog alligevel forlader Arsenal for en stund. London-klubben melder, at Marquinhos snart skal med det brasilianske U23-landshold, som skal kæmpe om at komme med til OL til sommer. Marquinhos kom til Arsenal fra Sao Paulo tilbage i sommeren 2022, hvor han siden har været udlejet til Norwich og FC Nantes. Han har i alt spillet seks kampe for Arsenal, hvor de tre af dem er i Europa League. Her har han også leveret et mål og en assist. Marquinhos har kontrakt med Arsenal frem til sommeren 2027.