Det bliver ikke i denne sæson, at Ashley Phillips får sit store gennembrud hos Tottenham. Den 18-årige midtstopper er nemlig blevet udlejet til Plymouth, som frister en tilværelse i Championship. Sådan lyder det fra London-klubben i en kort meddelelse. Dermed må Phillips fortsat vente på sin debut for Tottenham. Han har syv gange været med på bænken i Premier League i denne sæson, hvor en ankelskade også har drillet U19-landsholdsspilleren. Phillips kom til Spurs fra Blackburn før denne sæson. Under Jon Dahl Tomassons ledelse formåede Phillips at få debut i Championship, hvor han i sidste sæson noterede sig for otte kampe. Nu er han så tilbage i den næstbedste række på en aftale med Plymouth frem til sommer. 