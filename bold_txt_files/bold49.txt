Celta Vigo klapper i hænderne i denne tid. La Liga-klubben har nemlig formået at hente Tadeo Allende fra Godoy Cruz i Argentina. Den argentinske kant har været en af de bedste i det fodboldgale land, hvor han af Independiente-cheftræner Carlos Tevez blev udråbt til at være blandt de tre bedste i argentinsk fodbold. Det skriver Celta Vigo på sin hjemmeside i forbindelse med præsentationen. Klubben melder desuden, at man med tilgangen af Allende bliver styrket gevaldigt i offensiven, da han kan spille flere positioner og er garant for hurtighed, kvalitet og mål. 24-årige Tadeo Allende har fået en aftale frem til sommeren 2028. 