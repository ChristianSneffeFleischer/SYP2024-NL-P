Så skal Celtics fan til at lære et nyt navn at kende. De skotske mestre har hentet Nicolas Kuhn, som kommer til klubben fra Rapid Wien i Østrig. I Celtic har den tyske kantspiller fået en aftale frem til sommeren 2029. - Vi er meget glade for at byde Nicolas velkommen til Celtic. Vi mener, at han er en dynamisk spiller, der har et fremragende kvalitetsniveau og alle de egenskaber, der skal til for at passe godt ind i vores spillestil. - Han har den profil, vi leder efter. Han er en rigtig offensiv spiller, som kommer med stor fart og ideer. - Han har evnen til at skabe og score mål, mens han er en spiller med stor energi og arbejdsmoral, siger manager Brendan Rodgers til klubbens hjemmeside. Nicolas Kuhn kom til Rapid Wien fra Bayern München tilbage i 2022, hvor han siden har udviklet sig til en stor profil. Nu er det så Celtic, som får gavn af tyskerens kvaliteter.