Det blev blot til 39 optrædener og en enkel scoring for norske Erik Botheim, der forlader Salernitana og slutter sig til Malmö FF i stedet. De svenske mestre oplyser onsdag på sin hjemmeside, at man har købt den norske angriber fri i Serie A-klubben og udstyret ham med en fireårig kontrakt. - Det er en spiller, vi har kendt i et stykke tid. Erik er en spiller med kvaliteter, der kan supplere den nuværende trup. - Han er meget alsidig og god til det meste – og så er han selvfølgelig god til at score mål, hvilket er det vigtigste, lyder det fra sportsdirektør Daniel Andersson. Den norske angriber har i løbet af sin karriere været forbi klubber som Rosenborg, Stabæk, Bodø/Glimt og Krasnodar.