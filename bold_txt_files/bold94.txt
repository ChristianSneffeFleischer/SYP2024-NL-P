OB's Tyler Burey drager på en lejeaftale tilbage til England. Her har han fået en aftale på plads med Oxford United, melder klubben på sin hjemmeside. Den 23-årige angriber har ikke fået spilletid som håbet på Fyn med bare seks optrædener i Superligaen, siden han blev hentet i Millwall i sommer. Nu skal han finde sine fødder i hjemlandet. - Jeg kan godt lide den måde, Oxford spiller på, og det vil passe til mit spil. - Manageren har forklaret, hvor klubben er lige nu, og hvor han gerne vil hen med den, og det vil jeg gerne være med til at bidrage til. - De ligger godt til i ligaen, og der er nogle rigtig gode spillere her - jeg kan ikke vente med at komme i gang, siger Tyler Burey til klubbens hjemmeside. Tyler Burey er lejet i resten af denne sæson. 