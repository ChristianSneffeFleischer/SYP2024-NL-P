Rasmus Nilsson er fortid i BK Frem. Den færøske keeper vender nemlig snuden hjemad, hvor han har fået mulighed for at tørne ud for HB Torshavn. - Rasmus har fået en flot mulighed for at spille fuldtid på Færøerne, og det vil vi ikke stå i vejen for. Vi ønsker ham al held og lykke i HB Tórshavn, udtaler Beran Camili fra Sportsudvalget på klubbens hjemmeside. Det er især jagten på spilletid, som sender Nilsson videre, da han efter skiftet til BK Frem i sommer blot har vogtet målet i en pokalkamp. Han har tidligere været forbi AB, Sundby og Hvidovre, hvor det aldrig blev til debut på førsteholdet. 21-årige Rasmus Nilsson er desuden en del af U21-landsholdet på Færøerne.