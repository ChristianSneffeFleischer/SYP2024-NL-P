Igor Thiago skifter til sommer fra Club Brugge til Brentford. Det bekræfter Premier League-klubben på sin hjemmeside. Her fremgår det, at den 22-årige brasilianer har sat sin underskrift på en kontrakt, der kommer til at holde ham fem år i Brentford startende fra sommer. Brentford har desuden en option til at forlænge aftalen med yderligere et år. Igor Thiago har i indeværende sæson noteret sig for 26 mål i 40 kampe for Club Brugge, som han skiftede til fra Ludogorets i sommeren 2023. Brentford-træner Thomas Frank har for nylig erkendt, at holdets angrebsprofil Ivan Toney nok er fortid til sommer, og nu lader det altså til, at London-klubben handler med rettidig omhu. 