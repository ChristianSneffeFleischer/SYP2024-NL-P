Det blev til en indgående transfer for Blackburn i sidste øjeblik af transfervinduet. Tidligere på aftenen frasolgte man den hypede offensivspiller Adam Wharton for knap 200 millioner, mens Liverpool-stopperen Billy Koumetio er kommet ind. I 11. time præsenterer Jon Dahl Tomassons tropper nu en ny spiller. Denne gang er det 22-årige Duncan McGuire, som kan kalde sig Blackburn-spiller indtil sæsonen er omme. Dermed bliver McGuire vinduets sjette indgående transfer for Blackburn Rovers. Duncan McGuire fik sin landsholdsdebut for USA for to uger siden mod Slovenien. Han har tidligere været på FC Midtjyllands radar.