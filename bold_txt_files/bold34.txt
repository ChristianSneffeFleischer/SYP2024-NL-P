Det ser tungt ud for Salernitana, som i skrivende stund ligger på jumbopladsen i Serie A. Med seks point op til overlevelse har klubben brug for at gå til stålet frem mod sommeren, hvis ikke det skal ende med en tur ned i Serie B. I et forsøg på at banke rusten af har klubben fra den italienske kystby hentet Iron Gomis, som er på kontrakt i Süper Lig-klubben Kasimpasa. 24-årige Gomis skal tørne ud for prygelknaben frem til sommeren. Den franske kreatør har jernet igennem for Kasimpasa i denne sæson, hvor han har fået spilletid i 21 af 23 kampe. Her er det blevet til ét mål og fire assists.