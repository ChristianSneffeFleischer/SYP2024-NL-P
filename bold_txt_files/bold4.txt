Rafael Borrés lejeaftale med Werder Bremen er blevet ophævet øjeblikkeligt. Eintracht Frankfurt havde ellers solgt ham til Internacional i Brasilien, hvor skiftet først skulle på igennem til sommer, men det er der nu blevet lavet om på.
Borré skifter nemlig allerede nu til brasiliansk fodbold, hvor Internacional har sikret ham på en aftale frem til udgangen af 2028. Det meddeler Werder på sin hjemmeside. I denne sæson blev det til fire mål i 19 kampe for Borrés vedkommende. Borré fik en god start i tysk fodbold, da han blandt andet vandt Europa League med Frankfurt, men i sidste sæson blev det blot til to scoringer i 32 Bundesliga-kampe. Han blev derfor udlejet til Werder Bremen i denne sæson, som også var en pose blandet bolsjer. Nu skal han så hjælpe Internacional i Brasilien.