I starten af februar blev AGF sat i forbindelse med Daleho Irandust, der var havnet langt ude i kulden hos hollandske Groningen. Det bliver dog ikke til et østjysk skifte i denne omgang. Tirsdag meddeler Brommapojkarna således, at man har udstyret den 25-årige svensker med en toårig aftale. Daleho Irandust nåede at spille 45 kampe for Groningen, som han har repræsenteret siden 2021. Offensivspilleren har tidligere tørnet ud for klubber som GAIS og BK Häcken.