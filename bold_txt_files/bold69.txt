Casper Tengstedt kan se frem til yderligere konkurrence på angriberpositionen sæsonen ud. For to uger siden kunne Benfica bekræfte, at man havde hentet Marcos Leandro til klubben fra Santos. Lørdag aften meddeler danskerens klub, at man har hentet en forstærkning til angrebspositionen i Argentina. Der er tale om argentinske Benjamin Rollheiser, som skifter fra Estudiantes i hjemlandet. I første omgang kommer den venstrebenede angriber til klubben på en lejeaftale, men det fremgår af nyheden, at der er en obligatorisk købsoption med i aftalen. Benfica råder foruden Benjamin Rollheiser over Casper Tengstedt, Petar Musa, Arthur Cabral og altså nytilkomne Marcos Leonardo.