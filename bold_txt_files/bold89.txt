Efter lidt mere end tre år i Atalanta vender Alwande Roaldsøy hjem til det norske, hvor han torsdag eftermiddag har sat sin signatur på en fireårig aftale med Molde. Her får den 19-årige midtbanespiller chancen for at spille seniorfodbold, og det er noget, han ser frem til. - Molde er en rigtig god klub og det helt rette skridt for mig. Jeg kommer tilbage til Norge for at spille seniorfodbold. - Det er helt perfekt, at jeg får muligheden for at spille for den bedste klub i Norge, fortæller ungdomslandsholdsspilleren til klubbens hjemmeside. Alwande Roaldsøy har i løbet af de seneste tre år optrådt 88 gange på diverse ungdomshold i Atalanta, mens det indtil videre er blevet til en enkel kamp for det norske U20-landshold. Den 19-årige midtbanemand fik sin fodboldopdragelse i Drøbak-Frogn IL.