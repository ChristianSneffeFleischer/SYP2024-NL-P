Dan Gore fik seniordebut for Manchester United tilbage i september, da han blev skiftet på banen i Carabao Cup-sejren over Crystal Palace. Den 19-årige midtbanemand formåede herefter også at få sin første optræden i Premier League, da han fik et par minutter i den dramatiske sejr over Aston Villa på Boxing Day. Det bliver dog ikke til flere kampe for United i den resterende del af sæsonen. Tirsdag aften skriver den engelske storklub således, at man har lejet Dan Gore ud til Port Vale i League One. Her skal han sammen med resten af mandskabet forsøge at sikre sig overlevelse i den tredjebedste engelske række. Port Vale indtager i skrivende stund 18. pladsen med syv point ned til nedrykningsstregen.