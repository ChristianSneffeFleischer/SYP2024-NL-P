Mahmoud Dahoud er tilbage i tysk fodbold. Den tidligere Dortmund-profil har nemlig skrevet kontrakt med Stuttgart efter et skuffende ophold i Brighton. - Vi er glade for, at Mo Dahoud, en spiller, der vil gøre os endnu bedre, har valgt Stuttgart. - Mo har allerede bevist sin enorme fodboldkvalitet i Bundesligaen og internationalt. Vi er sikre på, at han hurtigt vil finde sig til rette hos os og derfor vil være en værdifuld ekstra mulighed for vores spil fra nu af, siger direktør Fabian Wohlgemuth til klubbens hjemmeside. Dahoud nåede kun ni kampe i Premier League, hvor han efter et rødt kort i november kun siden kun fik 45 minutter. I første omgang er der kun tale om en lejeaftale frem til sommer, men Stuttgart har en købsoption på 28-årige Mahmoud Dahoud.