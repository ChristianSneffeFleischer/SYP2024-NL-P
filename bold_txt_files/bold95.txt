Celtic har sagt farvel til Yosuke Ideguchi. Den japanske midtbanespiller vender nemlig retur til hjemlandet, hvor han har skrevet under på en kontrakt med Vissel Kobe. Det meddeler Celtic på det sociale medie X, hvor de ønsker Ideguschi held og lykke. Japaneren blev aldrig den store succes på Celtic Park, efter at han kom til i januar 2022 fra Gamba Osaka. Han blev derfor også udlejet i hele 2023, hvor han har repræsenteret en anden japansk klub i form af Avispa Fukuoka. Dermed er der nu en konkurrent mindre til pladserne på midtbanen for danske Matt O'Riley. 27-årige Yosuke Ideguchi nåede blot seks kampe for Celtic. 