Der er gang i den helt store trupkabale i Europas fodboldklubber i disse timer. Om få timer lukker de respektive transfervinduer, og derfor skal alle forretninger overstås. Blandt andet i Manchester City, som har haft den 21-årige venstreback Josh Wilson-Esbrand på lån hos Mohamed Daramy og Stade Reims. Tidligere i dag blev den spanske venstreback Sergio Akieme hentet til Ligue 1-klubben, og dermed ville Wilson-Esbrand ryge længere endnu ned i hierarkiet. Derfor er han torsdag aften blevet kaldt hjem og ud igen på et udlån til Cardiff, som spiller i Championship. Aftalen løber til sommer og er ikke med købsklausul.