Ivo Grbic skifter fra Atletico Madrid til Sheffield United. Det meddeler Premier League-klubben på sin hjemmeside. Her fremgår det, at der er tale om et permanent skifte, som er kommet i stand, efter at klubberne er nået til enighed om en uoplyst transfersum. Sheffield oplyser desuden, at 28-årige Grbic har sat sin underskrift på en kontrakt, der holder ham i klubben til 2027. - Jeg er virkelig glad for at være her. Det er en stor ting for alle spillere at skifte til Premier League, og jeg er ovenud lykkelig for at være skiftet til Sheffield United, siger hovedpersonen. Sheffield skriver, at målmanden allerede kan være i truppen til weekendens FA Cup-kamp mod Brighton. 