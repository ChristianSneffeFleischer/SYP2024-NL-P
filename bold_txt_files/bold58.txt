Radek Vitek har fortsat sin førsteholdsdebut til gode i Manchester United, hvor han flere gange har siddet på bænken i indeværende sæson. Der har dog ikke været udsigt til spilletid lige foreløbigt, og derfor har man valgt at leje den 20-årige målmand ud til Accrington Stanley, der spiller i den engelske League Two. United oplyser på samme tid, at man har forlænget aftalen med den unge tjekkiske keeper, så den nu løber frem til sommeren 2027. Radek Vitek har været en del af den engelske storklub siden 2020, hvor han kom til fra Sigma Olomouc i hjemlandet. Han står noteret for en enkel optræden på det tjekkiske U20-landshold.