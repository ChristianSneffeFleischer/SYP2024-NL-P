Victor Torp fortsætter karrieren i den engelske Championship. Torsdag aften bekræfter Coventry City således, at man har købt den 24-årige dansker fri i Sarpsborg og udstyret ham med en kontrakt, der gælder frem til sommeren 2028. Tidligere torsdag skrev B.T., at Championship-klubben betaler 2,5 millioner euro for den tidligere FC Midtjylland-spiller, hvilket svarer til 19 millioner danske kroner. Victor Torp nåede 46 kampe i Sarpsborg-trøjen, hvori det lykkedes ham at komme på tavlen ni gange. Coventry indtager i skrivende stund ottendepladsen i den engelske Championship.