Pep Biel er ny spiller i FC Augsburg. Den 27-årige spanier skifter til det sydtyske fra Olympiakos på en lejeaftale for resten af sæsonen. Dermed bliver Pep Biel genforenet med Jess Thorup, som han kender fra 2021/22-mesterskabssæsonen i FC København. Og muligheden for igen at arbejde med den danske træner var med til at træffe valget for den spanske kreatør. - Jeg er meget tilfreds med at skiftet lykkedes efter gode diskussioner med de ansvarlige, siger Biel på klubbens hjemmeside og fortsætter: - FC Augsburg er en ambitiøs klub og en familieklub, hvor jeg gerne vil bygge ovenpå den succesfulde tid i København.
- Selvfølgelig hjælper det, at jeg med Jess har mødt en træner, som ved, præcis hvordan man udnytter mit fulde potentiale. Der er en købsklausul inkluderet i kontrakten.