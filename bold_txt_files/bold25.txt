Det har ikke væltet med spilletid i indeværende Premier League-sæson for Kieffer Moore. Derfor søger den 31-årige angriber nu nye græsgange hos Ipswich i Championship. Waliseren har blot spillet otte ligakampe for The Cherries i år, og derfor har han sat kursen mod det østengelske, hvor Ipswich spiller med om oprykning. Moore har været på Vitality Stadium siden januar 2022, hvilket var tredje gang i karrieren, at han blev solgt i januar-transfervinduet.