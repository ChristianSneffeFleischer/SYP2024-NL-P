Det er slut med at høre 'Come on, Leeds!' fra lægterne for Luke Aylings vedkommende. Den engelske højre back forlader nemlig Elland Road, da han har fået en lejeaftale på plads med Middlesbrough. Det meddeler begge klubber på deres respektive hjemmeside. Det er noget af en skikkelse, som Leeds må sige farvel til, da Ayling har været i klubben siden 2016 og spillet imponerende 268 kampe med 11 mål og 21 assists til følge. I denne sæson er han dog røget ud i kulden, hvor han ikke har fået spilletid i de seneste 11 kampe, og derfor er Ayling nu taget videre i karrieren. - Vi er glade for at kunne hente Luke til klubben. Han er en spiller med god erfaring, han har tidligere sikret oprykning, og han har spillet på højeste niveau. - Han er også en fantastisk karakter, og vi ser ham som et godt match til det, vi har her. Han er præcis, hvad vi leder efter i klubben, siger Middlesbrough Michael Carrick. Dermed kan 32-årige Luke Ayling have spillet sin sidste kamp for Leeds, da parterne kun har en aftale med hinanden frem til sommer.