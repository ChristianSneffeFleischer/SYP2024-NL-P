Mads Borchers er færdig i svensk fodbold, da han nu drager videre til Finland. Den 21-årige danske angriber har nemlig fået en aftale på plads med VPS. Det meddeler den finske storklub på sin hjemmeside. - Når man skriver kontrakt med en stor finsk klub, kan man ikke andet end at være tilfreds. Det er spændende at opleve finsk fodbold, og jeg synes, at Veikkausliiga er af høj kvalitet. Jeg ser frem til, hvad der kommer. - Jeg tror, at jeg vil bringe mere styrke til holdet med min hurtighed og fysik. - Mine forventninger er høje - jeg håber, at vi vil være bedre i Veikkausliiga end sidste år, siger Mads Borchers. I sidste sæson endte VPS på tredjepladsen i rækken, hvor man siden sikrede sig en plads i Conference League-kvalifikationen efter sommerferien. Angriberen er kommet til fra Varbergs BoIS, som i sidste sæson spillede i Allsvenskan. Her nåede 16 kampe med et enkelt mål på kontoen. Han har tidligere været forbi klubber som Esbjerg, 07 Vestur og HB Torshavn. Mads Borchers har skrevet under på en kontrakt frem til udgangen af 2024 med VPS. Der er en option på yderligere et år i aftalen.