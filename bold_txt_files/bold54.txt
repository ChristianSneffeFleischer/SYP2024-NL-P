En ny dag, en ny AC Horsens-transfer. Den Gule Fare har sparket ugen i gang med en ny transfer, da klubben har forstærket sig med Sory Traore fra Guinea. Kantspilleren har senest været på kontrakt hos Horoya AC, som var tæt på at snuppe mesterskabet i sidste sæson. Nu skal Traore så vise sig frem i Horsens, og det jubler direktør Kristian Nielsen sig. - Han er en spændende spiller, der allerede har præsteret på højeste niveau i sit hjemland og i den afrikanske Champions League, og det siger noget om hans potentiale, at han er blevet kåret til årets unge spiller i den bedste række i Guinea, men vi skal have tålmodighed med ham. - Han skal have tid til at vænne sig til den øgede træningsmængde, og han skal lære at bo og leve i det danske samfund med god hjælp fra vores players care department, siger Kristian Nielsen i en pressemeddelelse. 18-årige Sory Traore har fået en aftale med AC Horsens frem til sommeren 2028.