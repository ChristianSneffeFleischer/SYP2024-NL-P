I sommer betalte Bodø/Glimt hele 20 millioner danske kroner for Tobias Gulliksen, som blev hentet i Strømsgodset. Efter kun syv måneder går turen dog nu videre til svensk fodbold, hvor Djurgården har købt ham fri. - Han er meget målrettet og ambitiøs, og hans præstationer i Strømsgodset vakte stor opmærksomhed. Han tog så til Bodø sidste sommer, og trods begrænset spilletid er han fortsat med at præstere på et højt niveau med flere mål. - Konkurrencesituationen i Bodø er ekstrem hård, og spilletid er naturligvis vigtig for udviklingen. - Derfor har vi i længere tid haft en dialog med Bodø om Tobias' fremtid for at gennemgå muligheden for, at han flytter til Djurgården, lyder det fra Djurgården-sportschef Bosse Andersson til klubbens hjemmeside. Tobias Gulliksen har skrevet under på en kontrakt, der gælder frem til 2027. Den unge nordmand nåede 24 optrædener og fem mål i Bodø/Glimt-trøjen.