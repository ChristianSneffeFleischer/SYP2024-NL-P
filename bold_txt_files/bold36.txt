Diadie Samassekou spiller resten af sæsonen i La Liga. Det meddeler Hoffenheim, som ejer spilleren og Cadiz, som aftager malieren på lån. 28-årige Samassekou er i skrivende stund til African Cup of Nations, hvor Mali møder Elfenbenskysten på lørdag i kvartfinalen. Derefter drager Samassekou til Cadiz, som befinder sig i nedrykningszonen fra La Liga på en 18. plads. Han har i alt tørnet ud for Hoffenheim 87 gange siden ankomsten i sommeren 2019.