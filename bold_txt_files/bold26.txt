Vålerenga havde et rædsomt 2023, som mundede ud i en nedrykning fra OBOS-Ligaen til Eliteserien. Et af de få lyspunkter for nordmændene var serbiske Andrej Ilic, som scorede ni ligamål på bare 13 kampe fra sin ankomst i august 2023. Den bedrift er ikke gået ubemærket hen i Fodboldeuropa, hvor større klubber har budt sig til. Sent torsdag er det bekræftet, at Lille er løbet med underskriften på den 23-årige angriber, som indtil i sommer spillede i upåagtede RFS i den lettiske liga. Det er blandt andet hovedspillet, som den 189 centimeter høje har gjort sig bemærket for. Tidligere på sæsonen bekendtgjorde holdkammeraten Christian Borchgrevink, der beskrev ham som "bedre end Haaland i hovedspillet". Ifølge franske L'Equipe har Ilic kostet Lille knap 30 millioner kroner. Der vil derudover være en 10 procents videresalgsklausul.