I sommer skiftede Yerry Mina til italiensk fodbold, hvor Fiorentina snuppede colombianeren på en fri transfer. Efter et halvt års tid og syv optrædener rykker han dog videre til Serie A-konkurrenterne fra Cagliari. Det skriver klubben fra Sardinien på sin hjemmeside. Den 29-årige stopper har skrevet under på en kontrakt, der løber frem til sommer med mulighed for endnu en sæson. Yerry Mina har i løbet af sin karriere været forbi klubber som Barcelona og Everton.