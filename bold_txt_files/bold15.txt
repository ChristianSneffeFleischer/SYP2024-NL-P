Sebastian Dalby Wille skifter fra OB til Young Boys FD. Det meddeler 3. divisionsklubben på sin hjemmeside. Her fremgår det, at parterne i første omgang har indgået en aftale, der løber til udgangen af juni. Tilgangen af den 18-årige keeper glæder direktøren Holger Kristiansen, der kun lige akkurat nåede at få transferen på plads, inden vinduet smækkede i. - Vi har i vinduet været på jagt efter et eller to unge supplementer til Henrik Lindhard, og det var lige før, jeg var ved at give op. - Men i 11. time faldt det heldigvis på plads med Sebastian, siger Young Boys FD-bossen ifølge klubbens hjemmeside. Sebastian Dalby Wille har tidligere spillet i FC Midtjylland.