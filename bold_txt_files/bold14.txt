Luis Sinisterra fortsætter på permanent basis hos Bournemouth. Det bekræfter Premier League-klubben på sin hjemmeside. Den 24-årige kantspiller har været udlejet fra Leeds til Bournemouth siden sommeren 2023. Lejeaftalen indeholdt en købsoption, og den har The Cherries nu valgt at indløse til stor glæde for hovedpersonen selv. - Jeg er meget glad for, at skiftet nu er permanent. - Det glæder mig, at jeg skal fortsætte med at spille her i klubben på lang sigt, siger Sinisterra ifølge Bournemouths hjemmeside. Længden på Sinisterras kontrakt bliver ikke oplyst, men Bournemouth skriver, at der er tale om en lang aftale. Luis Sinisterra har indtil videre noteret sig for tre mål og tre assists i 17 kampe for Bournemouth. 