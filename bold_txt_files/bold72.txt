Brighton har nemlig været på rov hos Boca Juniors og hentet Valentin Barco med sig retur. - Vi har kendt til Valentin i lang tid og har været imponerede over de fremskridt, han har gjort på nationalt og internationalt niveau. - Vi er glade for at kunne byde ham velkommen til klubben, og vi glæder os til at se, hvordan han udvikler sig under Roberto De Zerbi. - Han er et spændende emne, men det er også vigtigt, at vi giver ham den tid, han har brug for til at falde til og tilpasse sig nye omgivelser og Premier League, siger direktør David Weir til klubbens hjemmeside. Den 19-årige back har dog allerede prøvet en del i sin karriere, hvor han har været en af Boca Juniors profiler. Han fik sin opdragelse i storklubben og har spillet sig hele vejen til tops, hvor han blandt andet sidste år var med til at spille Copa Libertadores-finale. Barco må dog vente lidt på sin Brighton-debut, da han i denne tid er samlet med det argentinske U23-landshold, som jagter en billet ved OL i Paris. Valentin Barco har fået en aftale til sommeren 2028.