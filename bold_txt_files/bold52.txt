Det bliver ikke i denne sæson, at Cher Ndour får sit store gennembrud i PSG. Den italienske midtbanespiller er nemlig blevet udlejet til portugisisk fodbold, hvor han skal tørne ud for Braga frem til sommer. Ndour nåede blot 25 minutter i Ligue 1 fordelt på tre kampe i efteråret. Nu skal han så genfinde det niveau, som fik PSG til at hente ham i netop portugisisk fodbold, da han gjorde det godt for Benfica. Den 19-årige midtbanespiller har kontrakt med PSG frem til sommeren 2028.