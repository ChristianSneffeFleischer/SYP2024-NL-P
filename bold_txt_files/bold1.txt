Onsdag lød det, at norske Bodø/Glimt forhandlede med FC Nordsjælland om talentfulde Villads Nielsen, og nu er handlen på plads. Lørdag aften oplyser den norske mesterklub, at man har hentet den 19-årige forsvarsspiller i Farum og udstyret ham med en fireårig aftale. Det blev dermed aldrig til officiel debut på FCN's førstehold, og derfor glæder den unge stopper sig da også til førsteholdsfodbold i det norske. - Det bliver super spændende. Jeg har spillet i Nordsjælland i ni år, men nu er det tid til at prøve noget nyt, og jeg føler, at det var det rigtige at vælge Glimt. Eliteserien -Officielt: Bodø/Glimt henter ung dansker - Jeg har set klubbens resultater de seneste år og den måde, som klubben udvikler sig på. Det er noget, som jeg kan se mig selv i, lyder det fra danskeren til klubbens hjemmeside. Villads Nielsen står noteret for et enkelt mål i 14 kampe i U19-ligaen i denne sæson. I Bodø/Glimt bliver han holdkammerat Albert Grønbæk, Adam Sørensen og Kasper Høgh.