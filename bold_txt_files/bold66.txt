Charlie Goode forlader Brentford til fordel for et lejeophold i Wigan Athletic. Det oplyser League One-klubben på sin hjemmeside. Her fortæller den 28-årige stopper, at han er glad for, at skiftet er faldet på plads. - Det er skifte, der fungerer for alle parter. Jeg er her for at spille kampe og hjælpe klubben med at skubbe på i ligaen. - Jeg har haft nogle gode snakke med manageren, og jeg glæder mig bare til at komme i gang, siger Goode ifølge Wigans hjemmeside. I indeværende sæson har Charlie Goode ikke fået spilletid på Brentfords førstehold, men cheftræner Thomas Frank har haft ham siddende på bænken en håndfuld gange. Goodes Brentford-kontrakt udløber til sommer.