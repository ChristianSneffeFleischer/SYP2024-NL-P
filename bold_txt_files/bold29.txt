Serie A-klubben Verona har forstærket sig foran en formodentlig hård bundduel i forårssæsonen. Det er Karol Swiderski, som kommer til klubben på en lejeaftale fra MLS-klubben Charlotte FC. Aftalen indeholder en købsoption. Verona har manglet mål i indeværende sæson, hvor det kun er blevet til 20 af slagsen, hvilket er færre end et per kamp. 27-årige Swiderski har bevist, at han kan finde netmaskerne for både klub og land. I MLS er det blevet til 22 mål i 61 kampe, mens han har fundet netmaskerne for Polen 10 gange i 28 kampe. Swiderski har tidligere været på holdkortet hos Jagiellona og PAOK Salonika.