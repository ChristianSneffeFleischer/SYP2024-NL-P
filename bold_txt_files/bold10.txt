Aarhus Fremad sparker weekenden i gang med en transfer. 2. divisionsklubben har nemlig præsenteret Sebastian Denius, som er kommet til klubben på en fri transfer. Aarhus Fremad har præsenteret Denius på klubbens Facebook. - Nyeste mand i truppen er Sebastian Denius. Han spiller midtbane, og han spiller godt. Byd ham velkommen til Vangen, skriver klubben. Denius har senest været hos Kolding IF, som han forlod i januar. Midtbanespilleren har i denne sæson spillet ti kampe for Kolding i NordicBet Ligaen med en enkelt assist til følge. 28-årige Sebastian Denius har tidligere været forbi klubber som Viborg FF, Kjellerup IF og Skive.